
# 0 Въведение 

Това е Стандартът. Колекция от десетилетия опит в софтуерната индустрия. Създадох го за да ви помогна да навигирате огромния океан от знания. Стандартът не е перфектен и никога няма да бъде, което отразява постоянната еволюцията на софтуерната индустрия. Докато един човек може да го напише, той е сбор от идеите на стотици инженери, с които съм имал честта да общувам през живота си. 

Стандартът съдържа стотици години колективен опит от много различни инженери. Докато обикалях света и работих в различни индустрии, имах възможността да работя с много различни типове инженери. Някои бяха луди учени, фиксирани върху най-малкия детайл. Други бяха бизнес инженери, които се интересуват повече от резултата, без значение от това как е постигнат. Благодарение на тях научих от какво се нуждае един наръчник за инженерство, който може да освети пътя на всички инженери, за да бъдат вдъхновени от него и, надявам се, да се придържат към него. И заради това създадох този Стандарт, с надеждата, че той ще бъде компас за инженерите, за да могат да намерят най-добрия начин за проектиране на променящи света решения. 

Този Стандарт е призив към инженерите по целия свят: прочетете го и добавете към него вашият опит и знания, за да обогатите инженерния Стандарт. Днес знаем за произхода на земята, на човека и на всички животни. Знаем колко гореща е кипящата вода; колко е дълъг един ярд. Капитаните на нашите кораби знаят точните измервания на географската ширина и дължина. И все пак нямаме нито диаграма, нито компас, които да ни водят през огромното море от код. Дойде време да дадем на нашия велик занаят същото достойнство и уважение като другите стандарти, определени от науката. 

В тази индустрия Стандартът има огромна стойност за тези, които все още намират своя път. Или дори тези, които са се изгубили. Стандартът може да ги насочи към по-добро бъдеще. Но по-важното е, че Стандартът е написан за всички, еднакво, за да вдъхнови всеки настоящ или бъдещ инженер да очаква с нетърпение и да се съсредоточи върху това, което има най-голямо значение за инженерството - неговата цел, а не неговите технически подробности. Когато инженерите имат някаква форма на Стандарт, забелязах, че те започват да се фокусират повече върху това, което може да бъде постигнато днес. Когато инженерите следват някаква форма на Стандарт, тяхната енергия и фокус се насочват повече върху това какво да постигнат, а не върху това как.

Събрах и след това създадох този Стандарт, с надеждата че ще премахне много объркване и ще даде възможност на инженерите да се съсредоточат върху най-важното - да използват технологията като средство за по-високи цели и да установят еквивалентни цели. Изкуството и науката за проектиране на софтуер са изминали дълъг път и са се доказали като един от най-мощните инструменти, които човек може да има днес. Заслужава подходящо представяне и има значение как обучаваме младите за него. 

По същество Стандартът е моята интерпретация на SOLID принципите и много други практики и модели, които продължават да обогатяват нашите проекти за постигане на солидни системи. Стандартът има за цел да помогне на всеки инженер да намери насоки в ежедневната си работа. Но по-важното е, че Стандартът може да гарантира на всеки инженер, че разполага с необходимите насоки, когато трябва да изгради стабилни системи, които могат да кацнат на Луната, да решат най-сложните проблеми и да гарантират оцеляването на човечеството и неговата еволюция. 

Стандартът умишлено е технологично агностичен. Неговите принципи са приложими за всеки програмен език за и неговата тристранна основа може да ръководи всякакви решения за разработка или дизайн отвъд софтуера. Стандартът няма да бъде обвързан с конкретна технология, нито ще бъде ограничение за тези, които искат да го следват, независимо от езика, който предпочитат. Ще използвам C# и .NET framework само за да материализирам и реализирам концепциите на този Стандарт. Но знайте, че в ранните етапи на формирането на този Стандарт използвах предимно Scala като език за програмиране. 

Но какво е по-важно за Стандартът? Стандартът е опцията за определяне на експертен опит, влияние и знания, преди да вземете каквото и да е решение. Също така е предназначен да играе ролята на вдъхновение за поколения инженери да го следват, да го подобрят или да измислят свой собствен. Алтернативата е да се изгради софтуер без стандарти, който е обект на хаос и несправедливост. Днес, нашата индустрия е в хаос по отношение на стандартизацията. Неквалифицираните хора могат да заемат ръководни позиции и да повлияят на много по-квалифицираните да вземат неудачни решения. 

Стандартът е и моето дело от любов към останалия свят. Той е воден от, и написан със, страст за подобряване на инженерния опит и сътворяването на ефективни, здрави, конфигуриуеми и надеждни системи, които могат да издържат на всякакви предизвикателства или промени, които се случват почти ежедневно в нашата индустрия. 

[*] [Въведение в Стандартът](https://www.youtube.com/watch?v=8PveoymxCok)

[*] [Въпроси относно Стандартът](https://www.youtube.com/watch?v=Au7G_y4BkbY) 
